-题目-
过云龙山人张天骥[1]
-题目-
-正文-
郊原雨初足，风日清且好。
病守亦欣然，肩舆白门道。
荒田咽蛩蚓，村巷悬梨枣。
下有幽人居，闭门空雀噪。
西风高正厉，落叶纷可扫。
孤童卧斜日，病马放秋草。
墟里通有无，垣墙任摧倒。
君家本冠盖，丝竹闹邻保。
脱身声利中，道德自濯澡。
躬耕抱羸疾，奉养百岁老。
诗书膏吻颊，菽水媚翁媪。
饥寒天随子，杞菊自撷芼。
慈孝董邵南，鸡狗相乳抱。
吾生如寄耳，归计失不早。
故山岂敢忘，但恐迫华皓。
从君好种秫，斗酒时相劳。
-正文-
-注释-
[1]作于熙宁十年(1077年)八月。云龙山：《徐州府志》卷一一：“城南为云龙山”，“山有云气，蜿蜒如龙。亦名石佛山”。《明一统志》卷一八：“云龙山，在(徐)州城东南二里”。张天骥，字圣涂。
-注释-
-赏析-
1.雨霁郊原，秋风落叶。
雨后郊原清新明丽，秋风落叶添几分萧瑟，大自然的诗情画意在张山人居所展现的淋漓尽致。

2.清风白门，隐逸高情。
读者跟随苏轼走在清风徐来的白门道上，来此探访一位隐逸高士——张山人，感悟其清雅与超脱。

3.吾生如寄，故乡情长。
生如寄耳，归计不早。苏轼对故山的怀念与对年华老去的忧虑交织在一起，形成了深沉的情感基调。
-赏析-

 