-题目-
人日猎城南，会者十人，以“身轻一鸟过，枪急万人呼”为韵，得鸟字
-题目-
-正文-
儿童笑使君，忧愠长悄悄[1]。
谁拈白接䍠，令跨金騕褭。
东风吹湿雪[2]，手冷怯清晓。
忽发两鸣髇[3]，相趁飞虻小。
放弓一长啸，目送孤鸿矫。
吟诗忘鞭辔[4]，不语头自掉。
归来仍脱粟，盐豉煮芹蓼。
何似雷将军，两眼霜鹘皎。
黑头已为将，百战意未了。
马上倒银瓶，得兔不暇燎。
少年负奇志，蹭蹬百忧绕[5]。
回首英雄人，老死已不少。
青春还一梦，余年真过鸟。
莫上呼鹰台，平生笑刘表。
-正文-
-注释-
[1]愠：恼怒。悄悄：忧愁貌。
[2]湿雪：即霰。
[3]髇：响箭。
[4]忘鞭辔：忘记策马执缰。辔，马缰。
[5]蹭蹬：失意困顿。
-注释-
-赏析-
1.猎雪孤鸿，豪情寂寥。
东方拂雪，箭鸣弓啸，孤鸿远飞。豪情与孤寂交织，天地间唯余一人一鸿，尽显寂寥。

2.脱粟盐豉，英雄梦远。
苏轼归来脱粟，盐豉煮蓼，借雷将军百战未了之志，叹自己蹭蹬半生，壮志难酬。

3.笑谈功名，超然物外。
回首英雄老去，何必执着浮名，洒脱笑谈之间，尽显人生豁达。
-赏析-