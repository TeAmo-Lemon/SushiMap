-题目-
月夜与客饮杏花下
-题目-
-正文-
杏花飞帘散余春，明月入户寻幽人。
褰衣[1]步月踏花影，炯如流水涵青苹。
花间置酒清香发，争挽长条落香雪[2]。
山城酒薄不堪饮，劝君且吸杯中月。
洞箫声断月明中，惟忧月落酒杯空。
明朝卷地春风恶，但见绿叶栖残红。
-正文-
-注释-
[1]褰衣：把衣服提起来。
[2]香雪：指杏花之瓣。
-注释-
-赏析-
1.花月交映，春意阑珊。
杏花飘飞，春意将尽，在月华如水之夜，苏轼与客置酒而饮。

2.酒香花影，幽情逸趣。
花间置酒，清香四溢，酒香与花影交织之间，尽显文人雅士的闲情逸致。

3.月落杯空，惜春留醉。
洞箫声断，酒杯空寂。春风恶卷，绿叶残红之景，更添惜春留醉之意。
-赏析-


