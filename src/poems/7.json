{
    "title": "起伏龙行（并叙）",
    "poem": "徐州城东二十里，有石潭。父老云：“与泗水通，增损清浊，相应不差，时有河鱼出焉。”元丰元年春旱，或云置虎头潭中，可以致雷雨。用其说作《起伏龙行》。（小序）\n\n何年白竹千钧弩，射杀南山雪毛虎。\n至今颅骨带霜牙，尚作四海毛虫祖。\n东方久旱千里赤[1]，三月行人口生土。\n碧潭近在古城东，神物所蟠谁敢侮？\n上攲苍石拥岩窦[2]，下应清河通水府。\n眼光作电走金蛇，鼻息为云擢烟缕[3]。\n当年负图传帝命，左右羲轩诏神禹。\n尔来怀宝但贪眠，满腹雷霆喑不吐。\n赤龙白虎战明日，倒卷黄河作飞雨。\n嗟我岂乐斗两雄，有事径须烦一怒。",
    "note": "[1]千里赤：千里赤地，谓旱灾造成遍地不生五谷。《汉书·夏侯胜传》：“百姓流离，物故者半；蝗虫大起，赤地数千里。”\n[2]敧（qī）:斜靠。岩窦：岩洞。唐李颀《答高三十五留别便呈于十一》：“韩康虽复在人间，王霸终思隐岩窦。”\n[3]擢：出。烟缕：烟气如丝。唐王周《道院》：“谁知是官府，烟缕满炉沈。”",
    "appreciation": "1.白竹弩下虎魂存，古潭伏龙显威能。\n\n苏轼以白竹千钧弩射虎开篇，引出古潭中的神物——伏龙，强烈对比之间伏龙的威严与力量尽显。\n\n\n\n2.赤地千里盼甘霖，伏龙贪眠藏神力。\n\n徐州旱情严重，民不聊生，然而伏龙却贪眠不出，满腹雷霆未吐。\n\n\n\n3.龙虎斗法战明日，祈雨甘霖润苍生。\n\n赤龙白虎相斗，黄河倒卷，飞雨倾盆，苏轼以神话般的想象寄寓对降雨的期盼。"
}