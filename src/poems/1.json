{
    "title": "过云龙山人张天骥[1]",
    "poem": "郊原雨初足，风日清且好。\n病守亦欣然，肩舆白门道。\n荒田咽蛩蚓，村巷悬梨枣。\n下有幽人居，闭门空雀噪。\n西风高正厉，落叶纷可扫。\n孤童卧斜日，病马放秋草。\n墟里通有无，垣墙任摧倒。\n君家本冠盖，丝竹闹邻保。\n脱身声利中，道德自濯澡。\n躬耕抱羸疾，奉养百岁老。\n诗书膏吻颊，菽水媚翁媪。\n饥寒天随子，杞菊自撷芼。\n慈孝董邵南，鸡狗相乳抱。\n吾生如寄耳，归计失不早。\n故山岂敢忘，但恐迫华皓。\n从君好种秫，斗酒时相劳。",
    "note": "[1]作于熙宁十年(1077年)八月。云龙山：《徐州府志》卷一一：“城南为云龙山”，“山有云气，蜿蜒如龙。亦名石佛山”。《明一统志》卷一八：“云龙山，在(徐)州城东南二里”。张天骥，字圣涂。",
    "appreciation": "1.雨霁郊原，秋风落叶。\n\n雨后郊原清新明丽，秋风落叶添几分萧瑟，大自然的诗情画意在张山人居所展现的淋漓尽致。\n\n\n\n2.清风白门，隐逸高情。\n\n读者跟随苏轼走在清风徐来的白门道上，来此探访一位隐逸高士——张山人，感悟其清雅与超脱。\n\n\n\n3.吾生如寄，故乡情长。\n\n生如寄耳，归计不早。苏轼对故山的怀念与对年华老去的忧虑交织在一起，形成了深沉的情感基调。"
}