{
    "title": "滕县公堂记",
    "poem": "君子之仕也，以其才易天下之养也。\n才有大小，故养有厚薄。\n茍有益于人，虽厉民以自养不为泰。\n是故饮食必丰，车服必安，宫室必壮，\n使令之人必给，则人轻去其家而重去其国。\n如使衣食菲恶不如吾私，宫室弊陋不如吾庐，\n使令之人朴野不足不如吾僮奴，\n虽君子安之无不可者，\n然人之情所以去父母捐坟墓而远游者，\n岂厌安逸而思劳苦也哉！\n\n至于宫室，\n盖有所从受，而传之无穷，\n非独以自养也。\n今日不治，后日之费必倍。\n而比年以来，所在务为俭陋，尤讳土木营造之功，\n欹仄腐坏，转以相付，不敢擅易一椽，此何义也？\n\n滕，古邑也。\n在宋、鲁之间，号为难治。\n庭宇陋甚，莫有葺者。非惟不敢，亦不暇。\n自天圣元年，县令太常博士张君太素，实始改作。\n凡五十有二年，而赞善大夫范君纯粹，\n自公府掾谪为令，复一新之。\n公堂吏舍凡百一十有六间，\n高明硕大，称子男邦君之居。\n而寝室未治，范君非嫌于奉己也，曰：\n“吾力有所未暇而已。”\n\n昔毛孝先、崔季珪用事，士皆变易车服以求名，\n而徐公不改其常，故天下以为泰。\n其后世俗日以奢靡，而徐公固自若也，\n故天下以为啬。\n君子之度一也，时自二耳。\n\n元丰元年七月二十二日，尚书祠部员外郎直史馆权知徐州军事苏轼记。",
    "note": "[1]泰：骄纵傲慢。\n[2]欹：倾斜。",
    "appreciation": "《滕县公堂记》是北宋文学家苏轼在元丰元年（1078年）任徐州知州期间，视察滕县（今山东滕州）时写下的一篇散文。这篇文章通过记述滕县公堂修复的始末，深刻表达了苏轼对于地方官吏职责、民众福祉以及为官之道的思考。苏轼自宋神宗熙宁十年（1077年）四月赴任徐州知州，当时滕县为徐州辖县。范纯粹作为范仲淹的四子，于元丰元年任滕县知县，他刚上任不久便对县衙公堂吏舍进行了大规模的修缮。苏轼对范仲淹敬仰已久，且滕县还有他的同榜进士时公，两人情同手足。因此，苏轼在视察滕县时，对范纯粹修缮公堂的行为颇为嘉许，并挥笔写下了这篇《滕县公堂记》。\n\n\n\n文章开篇即指出，君子为官，应以其才能来贡献于天下，造福于百姓。接着，苏轼通过对比不同官吏的治政风格，赞扬了范纯粹在修缮公堂时的不畏人言、勇于担当的精神。文章还提到，滕县作为古邑，地处宋鲁之间，素称难治，但范纯粹却能在艰难的环境中，将公堂吏舍修缮得“高明硕大”，堪称典范。《滕县公堂记》不仅是一篇优秀的文学作品，更具有重要的历史意义。它记录了滕县公堂修缮的经过，为我们了解北宋时期地方行政管理和官吏治政风格提供了宝贵的资料。同时，文章中所表达的关于地方官吏职责和民众福祉的见解，对于后世具有重要的启示作用。此外，《滕县公堂记》还被刻成石碑珍藏于山东滕州墨子故里博物馆内，成为了当地重要的文化遗产和历史见证。"
}